Ćwiczenie

Zdefiniuj klasę, która będzie reprezentowała wynik meczu piłkarskiego. Powinny znajdować się w niej pola takie jak:

    nazwa drużyny gospodarzy,
    nazwa drużyny gości,
    liczba zdobytych bramek przez gospodarzy,
    liczba zdobytych bramek przez gości.

Nazwą drużyny może być równie dobrze nazwa klubu piłkarskiego jak i nazwa kraju / reprezentacji.

Następnie w metodzie main() zdefiniuj strumień z co najmniej pięcioma wynikami meczów (lepiej żeby było ich więcej). Korzystając z odpowiednich metod terminalnych lub pośrednich zdefiniuj następujące zadania:

    wyświetl wszystkie wyniki w konsoli w postaci "Drużyna gospodarzy - Drużyna gości (wynik)", np. "Polska - Irlandia (2:0)". Wyniki powinny być posortowane, na początku powinny znaleźć się te z najwyższą wygraną gospodarzy, a na końcu z najwyższą wygraną gości. Przykładowo na początku będą mecze z wynikiem typu 3:0, w środku remisy, a na końcu wyniki typu 0:3,
    stwórz metodę, która zwróci listę z wynikami wszystkich meczów, w których brała udział drużyna o wskazanej nazwie,
    policz ile unikalnych drużyn brało udział w rozgrywkach (niezależnie, czy jako gospodarze, czy goście),
    policz ile w sumie bramek zdobyto we wszystkich meczach.

W zadaniu możesz definiować dowolne metody pomocnicze, które uznasz za przydatne.