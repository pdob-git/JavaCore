Ćwiczenie

W ćwiczeniu znajdziesz klasę Song, która reprezentuje utwór muzyczny. Każdy utwór ma tytuł, czas trwania w sekundach, autora i przypisany gatunek muzyczny.

W klasie MusicCollection utworzona została lista przykładowych utworów. Zdefiniuj metody, w których zrealizujesz poniższe zadania:

    metoda przyjmuje listę utworów i gatunek muzyczny, a zwraca łączny czas trwania wszystkich utworów danego gatunku,
    metoda przyjmuje listę utworów i nazwę artysty, a zwraca liczbę utworów danego autora w tej liście,
    metoda przyjmuje listę utworów i gatunek muzyczny, a zwraca listę utworów bez utworów, które miały przypisany ten gatunek muzyczny oraz bez duplikatów (powtarzających się utworów).

W programie wykorzystaj strumienie, wyrażenia lambda i/lub referencje do metod. Nie może się w nim pojawić żadna pętla. Metody zdefiniuj jako statyczne w klasie MusicCollection. Możesz wprowadzać dowolne zmiany do obu istniejących klas. Przetestuj działanie poszczególnych metod wyświetlając ich wynik w konsoli.